Λεβάντες μυρίζει κι απόψε στη γάστρα
η αλμύρα χτυπά τα όνειρά μας κι απόψε,
σαν έωλος μοιάζει ο χρόνος και κόψε
γαλάζια να ντύσουμε πάλι τα άστρα.
Δεν φαίνεται εξάντας ξανά στην κουβέρτα
δεν ξέρουμε που πια η ρότα μας πάει
κι αυτό το φεγγάρι απλά μας κοιτάει
το κύμα κι η αλμύρα χτυπούνε αβέρτα.
Ας βρούμε λιμιώνα και αραξοβόλι
καλάρουμε ευχές θυμιατό και λιβάνι,
να βρούνε τα όνειρα κάποιο λιμάνι
λασκάρει ο φόβος και βάρδα οι διαβόλοι.